[**dev.pausiber.xyz/**](https://dev.pausiber.xyz)

### Biz Kimiz ?

Güvenli kod geliştirmeyi, siber güvenlik farkındalığı oluşturmayı ve ülkemizin ihtiyacı olan nitekli iş gücünü üretmeyi amaç edinmiş insan topluluğuyuz.

### Bu Özelleştirilmiş Dağıtıma Neden İhtiyacımız Var ?

PaüSiber Dev, Archlinux üzerine özelleştirilerek, geliştirme yapılması için uygun bir ortamın oluşması amacıyla hazırlanmıştır. Dağıtımın hazırlanması için duyduğumuz isteğin ana kaynağı, topluluğumuz tarafından düzenlenen eğitimler sırasında, katılımcıların sistemlerini eğitime uygun hale hazırlayarak gelmemesi ya da anlık olarak sorunlar çıkmasından kaynaklanan zaman israfını önlemek isteyişimizdir. Bu dağıtım ile daha önceden düşünülerek yapılandırılmış sistem üzerinde, direkt olarak geliştirme aşamasına geçilmesi planlanmaktadır. Ayrıca genel olarak sistemin kullanımı kollaylaştıracak bazı yapılar da sisteme entegre edilmiştir.

Dağıtımı şuan yalnızca OVA olarak sunma sebebimiz, GNU/Linux'un farklı donanımlarda ortaya çıkarabileceği sürücü sorunlarıdır. Eğitimler sırasında bu gibi sorunların ortaya çıkmasını istemiyoruz. OVA olarak sunduğumuz için, katılımcı ana sisteminin yapısını değiştirmeden, direkt olarak VirtualBox üzerinden **"PauSiber Dev.ova"** kurulumunu 2 dakika içersinde yapabilecektir. Ardından geliştirmeye başlanabilir! 

#### Peki Bu Gerçekten Bir "Dağıtım" Mı ?

Hayır bir dağıtım olarak isimlendirmek doğru olmaz. PaüSiber Dev, Archlinux'un özelleştirilmiş halidir. Biz özelleştirilmiş dağıtım olarak isimlendirmeyi tercih ediyoruz :).

#### Dağıtımın Özellikleri

- **Archlinux** temellidir.
- Masaüstü ortamı olarak **XFCE** tercih edilmiştir.
- Shell olarak **ZSH** kullanılmıştır.
- Tarayıcı olarak **Firefox** ve **Chrome** yüklü gelmektedir.
- Text Editor olarak **Atom**, **Sublime** ve **Vim** yüklü gelmektedir.
- Python, Java, PHP, Ruby, Ruby on Rails, Nodejs ile geliştirme yapmak için gerekli konfigürasyonlar yapılmıştır.
- Apache, Nginx, Mysql, PostgreSQL kurulu gelmektedir.
